---
layout: book
title: 8.7 StatusVerblijfsobject
editor: Ministerie van Binnenlandse Zaken en Koninkrijksrelaties
date: 2018-03-05
description: De beschrijving en geldige waarden van het domein StatusVerblijfsobject.
bookindex: false
sortkey: B-08-07-00-00
subpages:
catalogus:
---

# 8.7 StatusVerblijfsobject

Deze paragraaf geeft een beschrijving en de geldige waarden van het domein StatusVerblijfsobject (zie tabellen 8.7.a en 8.7.b).

_Tabel 8.7.a: Beschrijving van het domein StatusVerblijfsobject_

| Naam | StatusVerblijfsobject |
| :--- | :--- |
| **Definitie** | Een aanduiding van alle waarden die de status van een verblijfsobject kan aannemen. |
| **Datum opname** | Augustus 2006 |
| **Toelichting** | Een statusaanduiding kent een limitatief karakter en kan uitsluitend een van de genoemde waarden aannemen. |

_Tabel 8.7.b: De geldige waarden van het domein StatusVerblijfsobject_

| Waarden | Omschrijving |
| :---: | :--- |
| `Verblijfsobject gevormd` | Een nieuw verblijfsobject dat deel gaat uitmaken van een nog niet gebouwd pand waarvoor een bouwvergunning is verleend of dat wordt gerealiseerd in een reeds bestaand pand. |
| `Niet gerealiseerd verblijfsobject` | Een verblijfsobject in een pand waarvoor een bouwvergunning was verleend of dat gerealiseerd zou worden in een reeds bestaand pand, maar waarvan in een ambtelijke verklaring van een daartoe bevoegd ambtenaar is vastgesteld dat wordt afgezien van de bouw of waarvan de bouwvergunning is ingetrokken. |
| `Verblijfsobject in gebruik (niet ingemeten)` | Een verblijfsobject waarvan de aanvrager van de bouwvergunning heeft gemeld dat de bouw is voltooid of waarvan in een ambtelijke verklaring van een daartoe bevoegd ambtenaar is vastgesteld dat het verblijfsobject feitelijk in gebruik is genomen of dat het weliswaar (nog) niet in gebruik is genomen maar naar het oordeel van de gemeente wel gebruiksgereed is, dan wel een verblijfsobject waarvan de verbouw is voltooid, dan wel een verblijfsobject dat door een calamiteit gedeeltelijk is verdwenen maar naar verwachting zal worden hersteld en in gebruik genomen. |
| `Verblijfsobject in gebruik` | Een verblijfsobject dat feitelijk de status "Verblijfsobject in gebruik (niet ingemeten)" had en waarvan de definitieve geometrie is ingemeten. |
| `Verblijfsobject ingetrokken` | Een verblijfsobject dat als zodanig opgehouden heeft te bestaan omdat de aanvrager van een sloopvergunning heeft gemeld dat de sloop is voltooid of in een ambtelijke verklaring van een daartoe bevoegd ambtenaar is vastgesteld dat het verblijfsobject als zodanig niet meer bestaat. |
| `Verblijfsobject buiten gebruik` | Een verblijfsobject dat onderdeel uitmaakt van een pand dat in dusdanige bouwkundige staat is dat niet te verwachten is dat het pand zal worden hersteld en weer in gebruik zal worden genomen. |
| `Verbouwing verblijfsobject` | Een verblijfsobject waarvoor een vergunning tot verbouw is verleend en waarbij de verbouwing nog niet is voltooid. |
| `Verblijfsobject ten onrechte opgevoerd` | Een verblijfsobject dat niet had mogen worden opgenomen in de BAG-registratie en vervolgens is beÃ«indigd. |
