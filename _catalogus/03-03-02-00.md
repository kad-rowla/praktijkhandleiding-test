---
layout: book
title: 3.3.2 Gebruiksoppervlakte
editor: Ministerie van Binnenlandse Zaken en Koninkrijksrelaties
date: 2018-03-05
description: Deze paragraaf beschrijft de algemene principes met betrekking tot oppervlakte.
bookindex: false
sortkey: B-03-03-02-00
subpages:
catalogus: 10.8 Afbakening van verblijfsobjecten
---

# 3.3.2 Gebruiksoppervlakte

De bepaling van de gebruiksoppervlakte van een verblijfsobject geschiedt conform hetgeen in NEN 2580:2007 is vastgelegd omtrent gebruiksoppervlakte. Tot de oppervlakte van een verblijfsobject wordt uitsluitend gerekend de binnenruimte, zoals gedefinieerd in NEN 2580:2007, van een dergelijk object. In afwijking van NEN 2580:2007 maken gemeenschappelijke ruimten geen onderdeel uit van de oppervlakte van een verblijfsobject. Er dienen dus geen percentages van de oppervlakte van gemeenschappelijke ruimten te worden toegerekend aan de oppervlakte van een verblijfsobject. Als basisvoorzieningen zich bevinden in een of meer nabijgelegen ondersteunende binnenruimten die geen deel uitmaken van een verblijfsobject maar wel exclusief ondersteunend zijn aan dat verblijfsobject (zie [stap 2 van paragraaf 10.8](#2-is-er-binnen-de-ruimte-sprake-van-aaneengesloten-samenhangend-gebruik)), dan tellen de gebruiksoppervlakten van deze nabijgelegen binnenruimten met basisvoorzieningen mee voor de gebruiksoppervlakte van het verblijfsobject.
