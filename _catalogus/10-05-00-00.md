---
layout: book
title: 10.5 Afbakening van ligplaatsen
editor: Ministerie van Binnenlandse Zaken en Koninkrijksrelaties
date: 2018-03-05
description: Deze paragraaf beschrijft de regels voor de afbakening van ligplaatsen.
bookindex: false
sortkey: B-10-05-00-00
subpages:
catalogus:
beleidskaders: Memorie van toelichting 2007, Wet bag, Wijzigingswet bag 2008, Memorie van toelichting 2008, Memorie van toelichting 2016, Wijzigingswet bag 2017
---

# 10.5 Afbakening van ligplaatsen

De afbakening van een ligplaats volgt uit de formele aanwijzing van de ligplaats door het bevoegde gemeentelijke orgaan.

Voor de afbakening van een ligplaats is het niet relevant of de plaats in het water als zodanig in gebruik is.

BRONNEN [^10-51] [^10-52] [^10-53] [^10-54] [^10-55] [^10-56] [^10-57] [^10-57a]

[^10-51]: Wet basisregistraties adressen en gebouwen, artikel 2, tweede lid: "De basisregistratie adressen en gebouwen is een registratie van gegevens over de in de gemeente bestaande: a. panden, verblijfsobjecten, standplaatsen, ligplaatsen, woonplaatsen, openbare ruimten en nummeraanduidingen, en b. situaties van feitelijk gebruik van: 1°. een terrein of gedeelte daarvan voor het permanent plaatsen van een niet direct en niet duurzaam met de aarde verbonden en voor woon-, bedrijfsmatige, of recreatieve doeleinden geschikte ruimte, niet zijnde een standplaats; 2°. een plaats in het water, al dan niet aangevuld met een op de oever aanwezig terrein of gedeelte daarvan, voor het permanent afmeren van een drijvend object, niet zijnde een ligplaats; 3°. een benaming van een gedeelte van het grondgebied van de gemeente, niet zijnde een woonplaats; 4°. een benaming van een buitenruimte die binnen één woonplaats of situatie als bedoeld in de aanhef en onder 3° is gelegen, niet zijnde een openbare ruimte; 5°. een aanduiding van een verblijfsobject, een standplaats, een ligplaats of een situatie als bedoeld in de aanhef en onder 1° of 2°, niet zijnde een nummeraanduiding." [http://wetten.overheid.nl/jci1.3:c:BWBR0023466](http://wetten.overheid.nl/jci1.3:c:BWBR0023466#Hoofdstuk1_Artikel2)

[^10-52]: Wet basisregistraties adressen en gebouwen, artikel 1, onderdeel g: "ligplaats: door het bevoegde gemeentelijke orgaan als zodanig aangewezen plaats in het water al dan niet aangevuld met een op de oever aanwezig terrein of een gedeelte daarvan, die bestemd is voor het permanent afmeren van een voor woon-, bedrijfsmatige of recreatieve doeleinden geschikt drijvend object". [http://wetten.overheid.nl/jci1.3:c:BWBR0023466](http://wetten.overheid.nl/jci1.3:c:BWBR0023466#Hoofdstuk1_Artikel1)

[^10-53]: Wijziging van de Wet basisregistraties adressen en gebouwen en enige andere wetten in verband met modernisering en vereenvoudiging van de registratie en het toezicht, vergaderjaar 2015-2016, 34 507, nr. 2, 24 juni 2016, artikel 1, onderdeel A, onder 5: "In onderdeel g (nieuw) wordt «vaartuig» vervangen door: drijvend object." [https://www.tweedekamer.nl/downloads/document?id=e76697f4-e1eb-4415-a78e-a887e491a04f&title=Voorstel%20van%20wet.pdf](https://www.tweedekamer.nl/downloads/document?id=e76697f4-e1eb-4415-a78e-a887e491a04f&title=Voorstel%20van%20wet.pdf)

[^10-54]: Wijziging van de Wet basisregistraties adressen en gebouwen en de Kadasterwet, vergaderjaar 2008-2009, 31 726, nr. 2, 7 oktober 2008, onderdeel E: "Artikel 10, eerste lid, onderdeel b, komt te luiden: b. een door een daartoe aangewezen ambtenaar opgemaakt proces-verbaal van constatering van: 1°. een feitelijk gebruik van een benaming of aanduiding van een woonplaats, openbare ruimte of verblijfsobject, niet zijnde een adres of deel van een adres in de zin van deze wet; 2°. een feitelijk gebruik van een terrein of gedeelte daarvan voor het permanent plaatsen van een niet direct en niet duurzaam met de aarde verbonden en voor woon-, bedrijfsmatige, of recreatieve doeleinden geschikte ruimte, niet zijnde een standplaats in de zin van deze wet; 3°. een feitelijk gebruik van een plaats in het water, al dan niet aangevuld met een op de oever aanwezig terrein of gedeelte daarvan, voor het permanent afmeren van een vaartuig, niet zijnde een ligplaats in de zin van deze wet; 4°. een pand, ten aanzien waarvan een krachtens onderdeel a aangewezen brondocument ontbreekt; 5°. een verblijfsobject, of zodanig gebruik van een ruimte dat deze feitelijk met een verblijfsobject kan worden gelijkgesteld, ten aanzien waarvan een krachtens onderdeel a aangewezen brondocument ontbreekt." [https://zoek.officielebekendmakingen.nl/kst-31726-2.html](https://zoek.officielebekendmakingen.nl/kst-31726-2.html)

[^10-55]: Memorie van toelichting bij de Wet basisregistraties adressen en gebouwen, kamerstuk, 2006/07, 30 968, nr. 3, 28 februari 2007: "Naast een tweetal met gebouwen samenhangende objecten worden in de gebouwenregistratie ook enkele gegevens bijgehouden over locaties waarop permanent met gebouwen vergelijkbare objecten kunnen worden geplaatst. Hierbij kan met name worden gedacht aan de standplaatsen van woonwagens en de ligplaatsen van woonboten. In dit onderdeel wordt een definitie gegeven van het begrip ligplaats. Essentieel onderdeel in deze definitie is het permanente karakter van het afmeren van een vaartuig op een dergelijke locatie. Het is daarbij van belang het begrip ligplaats te onderscheiden van de in de praktijk veelvuldig voorkomende aanmeerplaatsen of afmeerplaatsen. Dergelijke plaatsen zijn bedoeld voor het tijdelijk aan- en afmeren van onder meer pleziervaartuigen en beroepsvaartuigen langs kades en in havens. Om het permanente karakter van de ligplaats te benadrukken is in de definitie vastgelegd dat er sprake dient te zijn van een door een besluit van de gemeenteraad of burgemeester en wethouders, als de gemeenteraad die bevoegdheid heeft gedelegeerd, als zodanig aangewezen plaats in het water, al dan niet aangevuld met een op de oever aanwezig terrein of een gedeelte daarvan. In tegenstelling tot de ook in dit wetsvoorstel opgenomen begrippen pand en verblijfsobject vloeit de begrenzing van dit object dus rechtstreeks voort uit de genoemde formele aanwijzing." [https://zoek.officielebekendmakingen.nl/kst-30968-3.html](https://zoek.officielebekendmakingen.nl/kst-30968-3.html)

[^10-56]: Memorie van toelichting bij de Wet basisregistraties adressen en gebouwen, kamerstuk, 2006/07, 30 968, nr. 3, 28 februari 2007: "Zoals dit ook het geval is bij ligplaatsen is vastgelegd dat er sprake dient te zijn van een bij een gemeentelijk besluit als zodanig aangewezen terrein of een gedeelte daarvan. De begrenzing van het object standplaats vloeit dus rechtstreeks voort uit de genoemde formele aanwijzing." [https://zoek.officielebekendmakingen.nl/kst-30968-3.html](https://zoek.officielebekendmakingen.nl/kst-30968-3.html)

[^10-57]: Memorie van toelichting bij de wijziging van de Wet basisregistraties adressen en gebouwen en de Kadasterwet, kamerstukken II, 2008/09, 31 726, nr. 3, 7 oktober 2008: "Met deze wijzigingen wordt in de definities van voornoemde begrippen verduidelijkt dat teneinde aan het uitgangspunt van de volledigheid van de basisregistraties adressen en gebouwen te voldoen, in voornoemde registers ook brondocumenten moeten worden ingeschreven respectievelijk in voornoemde registraties ook gegevens moeten worden verwerkt voor zover deze betrekking hebben op een object dat niet formeel is vastgesteld overeenkomstig de wet, maar feitelijk wel als een zodanig object wordt gebruikt. De inschrijving respectievelijk registratie moet in dat geval plaatsvinden op basis van een – eveneens als brondocument aangemerkt – proces-verbaal als bedoeld in artikel 10, eerste lid, onderdeel b, van de wet. Alleen in geval van een adres, standplaats of ligplaats kan sprake zijn van een object dat niet formeel is vastgesteld overeenkomstig de wet, maar feitelijk wel als zodanig wordt gebruikt, omdat voor het ontstaan van een dergelijk object in de zin van de wet besluitvorming door het bevoegd gezag is vereist. Voor de objecten pand en verblijfsobject geldt dit niet. Van de definities van deze begrippen in artikel 1, onderdelen o en q, van de wet maken uitsluitend materiële elementen deel uit. Dit brengt mee dat voor deze objecten reeds uit de bestaande tekst van de wet voortvloeit dat zowel panden en verblijfobjecten ten aanzien waarvan een bij de algemene maatregel van bestuur, bedoeld in artikel 10, eerste lid, onderdeel a, van de wet, aan te wijzen regulier brondocument voorhanden is als panden en verblijfsobjecten waarvoor dit niet het geval is, in het gebouwenregister respectievelijk de gebouwenregistratie moeten worden verwerkt. Ten aanzien van laatstgenoemde categorie panden en verblijfsobjecten dient dit dan plaats te vinden op basis van een proces-verbaal als bedoeld in artikel 10, eerste lid, onderdeel b, van de wet." [https://zoek.officielebekendmakingen.nl/kst-31726-3.html](https://zoek.officielebekendmakingen.nl/kst-31726-3.html)

[^10-57a]: Memorie van toelichting bij de wijziging van de Wet basisregistraties adressen en gebouwen en enige andere wetten in verband met modernisering en vereenvoudiging van de registratie en het toezicht, kamerstukken II, 2015/16, 34 507, nr. 3, 24 juni 2016: "De voorgestelde aanpassing betreft een redactionele verbetering. De definitie van een ligplaats in de wet bevat thans het element dat deze bestemd is voor het permanent afmeren van een vaartuig. Bijvoorbeeld in het geval van zogeheten waterwoningen kan de vraag rijzen of sprake is van een «vaartuig», terwijl het drijvende karakter als zodanig het eigenlijke onderscheidende criterium is. Voorgesteld wordt daarom om de definitie te verduidelijken door in plaats van «vaartuig» te spreken over een «drijvend object»." [https://www.tweedekamer.nl/downloads/document?id=8ffead67-c719-4ebf-a984-7a4d9c852840&title=Memorie%20van%20toelichting.pdf](https://www.tweedekamer.nl/downloads/document?id=8ffead67-c719-4ebf-a984-7a4d9c852840&title=Memorie%20van%20toelichting.pdf)
