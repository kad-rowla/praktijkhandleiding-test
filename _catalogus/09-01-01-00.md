---
layout: book
title: 9.1.1 Materiële en formele historie
editor: Ministerie van Binnenlandse Zaken en Koninkrijksrelaties
date: 2018-03-05
description: Deze paragraaf beschrijft de tijdstippen waarmee de materiële en formele historie worden geïmplementeerd.
bookindex: false
sortkey: B-09-01-01-00
subpages:
catalogus:
---

# 9.1.1 Materiële en formele historie

De materiële en formele historie worden met de volgende tijdstippen geïmplementeerd in de BAG:

## Materiële historie

beginGeldigheid
: De datum waarop een versie van een BAG-object geldig is in de werkelijkheid conform de ingangsdatum in het brondocument. Dit tijdstip wordt vastgelegd in de _beginGeldigheid_. Als er geen expliciete ingangsdatum van geldigheid is opgenomen, wordt de datum van het brondocument overgenomen.

eindGeldigheid
: De datum waarop de periode van geldigheid van een versie van een BAG-object eindigt. Bijvoorbeeld als gevolg van de vaststelling van een nieuw brondocument. Wanneer er geen tijdstip is ingevuld, dan is de versie nog geldig. Dit tijdstip wordt vastgelegd in de _eindGeldigheid_.

De BAG legt materiële historie (_beginGeldigheid_ en _eindGeldigheid_) en de datum van het brondocument (_documentDatum_) vast met de nauwkeurigheid van datum.

## Formele historie

tijdstipRegistratie
: Het tijdstip waarop een versie van een BAG-object is geregistreerd in de registratie van bronhouder en daarmee authentiek wordt gemaakt. Dit tijdstip wordt vastgelegd in de _tijdstipRegistratie_.

eindRegistratie
: Het tijdstip waarop een versie van een BAG-object is beëindigd in de registratie van bronhouder. Dit tijdstip wordt vastgelegd in de _eindRegistratie_.

tijdstipRegistratieLV
: Dit is het tijdstip waarop een versie van een BAG-object is opgenomen in de registratie van de landelijke voorziening. De gegevens komen daarmee beschikbaar voor afnemers. Dit tijdstip wordt vastgelegd in de _tijdstipRegistratieLV_.

De BAG legt formele historie (_tijdstipRegistratie_ en _eindRegistratie_) en _tijdstipRegistratieLV_ vast met de nauwkeurigheid van datum en tijd in uren, minuten, seconden en milliseconden.
