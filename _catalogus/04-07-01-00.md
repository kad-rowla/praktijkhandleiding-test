---
layout: book
title: 4.7.1 Tijdnauwkeurigheid
editor: Ministerie van Binnenlandse Zaken en Koninkrijksrelaties
date: 2018-03-05
description: Deze paragraaf beschrijft het aspect tijdnauwkeurigheid van de kwaliteit van de tijdbeschrijving.
bookindex: false
sortkey: B-04-07-01-00
subpages:
catalogus:
---

# 4.7.1 Tijdnauwkeurigheid

Met tijdnauwkeurigheid wordt bedoeld de juistheid van de tijdswaarneming. Dit geeft de foutmarge aan in de tijdswaarneming.

De datum van het brondocument (_documentDatum_) wordt vastgelegd met de nauwkeurigheid van jaar, maand en dag. Het _bouwjaar_ van een pand wordt vastgelegd met de nauwkeurigheid van jaar.

Bij het initieel opvoeren van een pand, wordt door de gemeente een reële inschatting gemaakt van het waarschijnlijke bouwjaar van het pand. Bij het bouwkundig gereed opleveren van het pand wordt deze waarde in voorkomende gevallen aangepast. Indien in latere jaren wijzigingen aan een pand worden aangebracht, leidt dit niet tot wijziging van het bouwjaar.

Ten aanzien van de nauwkeurigheid van bouwjaren worden tolerantiegrenzen gehanteerd (zie tabel 4.7.1.a).

_Tabel 4.7.1.a: Toleranties voor de nauwkeurigheid van bouwjaren_

| Ingevuld bouwjaar | Maximaal toegestane afwijking |
| :---: | :---: |
| ≥ 1992 | 1 jaar |
| 1950 – 1991 | 2 jaar |
| 1900 – 1949 | 5 jaar |
| 1800 – 1899 | 10 jaar |
| \< 1800 | 25 jaar |

Hierbij wordt opgemerkt dat het in uitzonderlijke gevallen (vooral bij zeer oude panden) onmogelijk kan blijken te zijn om het bouwjaar binnen bovenstaande toleranties te bepalen. In die gevallen geldt "wat niet kan, kan niet" en wordt de beste schatting geregistreerd.
