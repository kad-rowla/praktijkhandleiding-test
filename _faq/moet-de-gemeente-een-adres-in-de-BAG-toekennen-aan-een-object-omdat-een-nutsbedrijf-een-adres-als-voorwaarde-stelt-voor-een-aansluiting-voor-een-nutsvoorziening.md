---
layout: faq
title: Moet de gemeente een adres in de BAG toekennen aan een object&comma; omdat een nutsbedrijf een adres als voorwaarde stelt voor een aansluiting voor een nutsvoorziening?
date: 2020-04-01
description: Een gemeente dient geen adres aan een object toe te kennen puur en alleen omdat dit object een aansluiting voor een nutsvoorziening nodig heeft.
trefwoorden: adres, huisnummerbesluit, nutsaansluiting, toepassingsvrij
---

# Moet de gemeente een adres in de BAG toekennen aan een object, omdat een nutsbedrijf een adres als voorwaarde stelt voor een aansluiting voor een nutsvoorziening?

Nee, de gemeente kent geen adres toe aan een object puur en alleen omdat dit object een aansluiting voor een nutsvoorziening nodig heeft. In het kader van de Basisregistratie Adressen en Gebouwen (BAG) wordt geregeld aan welke objecten de gemeente een adres toekent (verblijfsobjecten, standplaatsen en ligplaatsen) en op welk moment dit adres wordt toegekend.

Voor het aanvragen van een *aansluiting* op een nutsvoorziening wordt in de praktijk gebruik gemaakt van de website mijnaansluiting.nl.  Mijnaansluiting.nl is het nationale portaal voor alle aanvragen van *aansluitingen* voor elektriciteit, gas, warmte, water, riool en media/communicatie. Voor meer informatie over het aanvragen van een aansluiting kunt u terecht op [de website van Mijnaansluiting.nl](https://www.mijnaansluiting.nl/wat-heeft-u-nodig-bij-aanvraag-indienen){:target="_blank" rel="noreferrer"}.

Als gemeente kunt u burgers en leveranciers bij vragen doorverwijzen naar de informatie op [Mijnaansluiting.nl](https://www.mijnaansluiting.nl/wat-heeft-u-nodig-bij-aanvraag-indienen){:target="_blank" rel="noreferrer"}.
Mocht er zich desondanks toch een probleem voordoen, dan kunt u als gemeente contact opnemen met Kwaliteitsmanagement BAG via [kmbag@kadaster.nl](mailto:kmbag@kadaster.nl). Kwaliteitsmanagement BAG zal vervolgens - indien nodig - afstemmen met Mijnaansluiting.nl.
