---
layout: faq
title: Indien ingemeten geometrie beschikbaar komt voordat de bouw of verbouw gereed gemeld is&comma; hoe dien ik dat dan in de BAG te verwerken?
date: 2019-01-21
description: Het beschikbaar komen van de geometrie geldt in dit geval ook als melding dat de bouw is gestart. Bij gereedmelding wordt de status 'In gebruik (niet ingemeten)' overgeslagen en wijzigt de status direct naar 'In gebruik'.
attributen: oppervlakte, geometrie
trefwoorden: gereedmelding, nieuwbouw, verbouwing
---

# Indien ingemeten geometrie beschikbaar komt voordat de bouw of verbouw gereed gemeld is, hoe dien ik dat dan in de BAG te verwerken?

De ingemeten geometrie moet binnen vier werkdagen in de BAG zijn opgenomen.

Omdat de bouw of verbouw nog niet gereed is, is de status van het pand en het verblijfsobject waarschijnlijk nog `Bouwvergunning verleend`, `Bouw gestart` of `Verbouwing pand` respectievelijk `Verblijfsobject gevormd` of `Verbouwing verblijfsobject`. Als de pandstatus `Bouwvergunning verleend` is, dan wijzigt de status hiervan in `Bouw gestart`. Het beschikbaar komen van de geometrie geldt in dit geval ook als melding dat de bouw is gestart. Als de pandstatus `Bouw gestart` of `Verbouwing pand` is, dan blijft de status onveranderd. De status van het verblijfsobject blijft onveranderd `Verblijfsobject gevormd` of `Verbouwing verblijfsobject`.

Op het moment dat de bouw of verbouw gereed gemeld wordt, wordt de status van pand en verblijfsobject gemuteerd in `In gebruik`. De status `In gebruik (niet ingemeten)` wordt dan overgeslagen.
