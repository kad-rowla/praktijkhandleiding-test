---
layout: faq
title: Amerikaanse schrijfwijze openbare ruimten binnen de BAG
date: 2018-07-01
description: Hiermee wordt een genummerde straatnaam bedoeld. De gebruikers van de BAG adviseren geen genummerde straatnamen te kiezen voor nieuwe straten.
objecttypen: openbare ruimte
gebeurtenissen: Hernoemen openbare ruimte
attributen: naam
trefwoorden: 
beleidskaders:
relaties: ligt aan
---

# Amerikaanse schrijfwijze openbare ruimten binnen de BAG

In het BAG gebruikersoverleg van 29 juni 2015 en 30 september 2015 is gesproken
over de Amerikaanse schrijfwijze van openbare ruimten in de BAG en de consequenties
hiervan voor afnemers en gebruikers. Met de Amerikaanse schrijfwijze wordt bedoeld:
een genummerde straatnaam. De gebruikers van de BAG adviseren geen genummerde
straatnamen te kiezen voor nieuwe straten.

Er zijn twee verschillende manieren van registreren van de Amerikaanse schrijfwijze van
openbare ruimten geconstateerd in de BAG:

1. Genummerde naam Openbare ruimte, bestaande uit een Openbare ruimte naam
en -nummer (voorbeeld: Jol 29 62 in Lelystad is geregistreerd als Openbare
ruimte: Jol 29, huisnummer: 62)
2. Eén straatnaam voor een wijk, met nummeraanduidingen die bestaan uit “straat”-
nummers en huisnummers (voorbeeld: Weezenhof 8210, Nijmegen is
geregistreerd als Openbare ruimtenaam: Weezenhof, huisnummer: 8210)

Deze schrijfwijzen zijn in de BAG beiden toegestaan. De BAG schrijft niet voor hoe de
registratie moet plaatsvinden, in principe zijn bronhouders vrij om dit zelf te bepalen. In
het BAG gebruikersoverleg is wel geconstateerd dat een uiteenlopende registratie de
eenduidigheid van de registratie binnen de BAG niet ten goede komt. In de praktijk blijkt
met name de tweede manier van registreren (waarbij het nummer van de straat in het
huisnummer is opgenomen) te leiden tot invoer- en overnamefouten bij het gebruik van
het adres en visuele verwarring (hoort het nummer bij het huisnummer of is het een
huisnummertoevoeging?). Bovendien zijn, met name door de Veiligheidsregio en de
Nationale Politie, problemen geconstateerd met de vindbaarheid in deze wijken en
specifiek bij kruispunten van straten in deze wijken.

Naar aanleiding van deze consequenties raadt het BAG Gebruikersoverleg het
toepassen van de Amerikaanse schrijfwijze af. Het advies is om voor toekomstige
gevallen geen nummering in de Openbare ruimtenaam toe te passen.

Op 21 april 2016 heeft het BAG BAO besloten om dit advies over te nemen. Bij deze
informeren wij u over dit besluit.

Daarnaast is de VNG door het BAG BAO verzocht om de ‘Modelverordening
naamgeving en nummering’ hierop aan te passen.

In het Gebruikersoverleg is ook de behoefte kenbaar gemaakt om inzicht te geven in het
huidige gebruik van de Amerikaanse schrijfwijze, het gaat hierbij concreet om een lijst
met Openbare ruimten waarbij gemeenten de Amerikaanse schrijfwijze hanteren.
Deze lijst vindt u [hier](https://imbag.github.io/PPBGI9tFv1qMy9U1/artikelen/afbeeldingen/BAG_Amerikaanse_schrijfwijze_-_lijst_openbare_ruimten.ods).

---

_De originele brief aan BAG bronhouders over de Amerikaanse schrijfwijze vindt u [hier](https://imbag.github.io/PPBGI9tFv1qMy9U1/artikelen/afbeeldingen/Amerikaanse_schrijfwijze_openbare_ruimten_binnen_de_BAG.pdf)._
