---
layout: faq
title: Ik wil graag alle gegevens selecteren van een gemeente. Kan ik daarvoor gebruik maken van de gemeentecode die deel uitmaakt van de BAG-ID's van de verschillende objecten?
date: 2018-07-01
description: De gemeentecode geeft alleen aan in welke gemeente het object lag op het moment dat het object ontstond. Het zegt niets over de gemeente waarin het object op dit moment ligt.
trefwoorden: gemeentecode, bronhouder
attributen: identificatie
---

# Ik wil graag alle gegevens selecteren van een gemeente. Kan ik daarvoor gebruik maken van de gemeentecode die deel uitmaakt van de BAG-ID's van de verschillende objecten?

Nee, dit kan niet. De gemeentecode is alleen opgenomen in de verschillende BAG-ID's om ervoor te zorgen dat alle BAG-ID's in heel Nederland uniek zijn. (Anders zouden verschillende gemeenten bij toeval dezelfde BAG-ID kunnen uitgeven).

Deze BAG-ID's veranderen hierna nooit meer: de gemeentecode wijzigt dus niet als er een gemeentelijke herindeling of een grenscorrectie plaatsvindt.

De gemeentecode die is opgenomen in de BAG-ID's, geeft alleen aan in welke gemeente het object lag op het moment dat het object ontstond; het zegt niets over de gemeente waarin het object op dit moment ligt.

De gemeentecode die is opgenomen in de BAG-ID's kan dus NIET worden gebruikt om te selecteren op gemeente!
