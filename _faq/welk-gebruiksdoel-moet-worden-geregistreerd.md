---
layout: faq
title: Welk gebruiksdoel moet worden geregistreerd?
date: 2019-10-18
description: De BAG registreert het vergunde gebruiksdoel, zijnde één van de 11 gebruiksfuncties (voor gebouwen) als genoemd in het Bouwbesluit 2012.
trefwoorden: bouwbesluit, omgevingsvergunning, brondocument
attributen: gebruiksdoel
objecttypen: verblijfsobject
beslisboomvragen: Is er binnen de ruimte sprake van aaneengesloten samenhangend gebruik?
gebeurtenissen: wijzigen gebruiksdoel
---

# Welk gebruiksdoel moet worden geregistreerd?

De BAG registreert het vergunde gebruiksdoel, zijnde één van de 11 gebruiksfuncties (voor gebouwen) als genoemd in het Bouwbesluit 2012.
Ongeacht alle bestemmingen zoals vermeld in bestemmingsplannen, wordt een omgevingsvergunning aangevraagd en (technisch) getoetst op één of meerdere gebruiksfuncties uit het Bouwbesluit.

De [Catalogus BAG 2018](https://imbag.github.io/catalogus/hoofdstukken/domeinwaarden#82-gebruiksdoel){:target="_blank" rel="noreferrer"} hanteert de volgende omschrijvingen bij de gebruiksdoelen:

|Waarden |Omschrijving |
|:--- |:--- |
| Woonfunctie | Gebruiksfunctie voor het wonen |
| Bijeenkomstfunctie| Gebruiksfunctie voor het samenkomen van personen voor kunst, cultuur, godsdienst, communicatie, kinderopvang, het verstrekken van consumpties voor het gebruik ter plaatse of het aanschouwen van sport |
| Celfunctie | Gebruiksfunctie voor het dwangverblijf van personen |
| Gezondheidszorgfunctie | Gebruiksfunctie voor medisch onderzoek, verpleging, verzorging of behandeling |
| Industriefunctie | Gebruiksfunctie voor het bedrijfsmatig bewerken of opslaan van materialen en goederen, of voor agrarische doeleinden |
| Kantoorfunctie | Gebruiksfunctie voor administratie |
| Logiesfunctie | Gebruiksfunctie voor het bieden van recreatief verblijf of tijdelijk onderdak aan personen |
| Onderwijsfunctie | Gebruiksfunctie voor het geven van onderwijs |
| Sportfunctie | Gebruiksfunctie voor het beoefenen van sport |
| Winkelfunctie | Gebruiksfunctie voor het verhandelen van materialen, goederen of diensten |
| Overige gebruiksfunctie | Niet in dit lid benoemde gebruiksfunctie voor activiteiten waarbij het verblijven van personen een ondergeschikte rol speelt |

Bij het toekennen van gebruiksdoelen spelen enkel de binnenruimten die onderdeel uitmaken van het verblijfsobject een rol. Er moet binnen het verblijfsobject sprake zijn van ruimten die zijn ingericht op het gebruik. Dit betekent dat wanneer deze functionele inrichting zich beperkt tot (onzelfstandige) ruimten buiten het verblijfsobject (bijvoorbeeld in een losstaand bijgebouw), het gebruiksdoel niet wordt toegekend aan het verblijfsobject zelf.
Dit wordt ook toegelicht in het artikel [‘Moet een bed & breakfast als verblijfsobject in de BAG worden opgenomen?’]({{-site.baseurl-}}/artikelen/moet-een-bed--breakfast-als-verblijfsobject-in-de-bag-worden-opgenomen).

Bij onduidelijkheid over het te registreren gebruiksdoel kan de BAG-beheerder aan de vergunningverlener vragen op welke gebruiksfunctie(s) is getoetst om deze vervolgens te registreren in de BAG.
Daarnaast is het mogelijk om vragen met betrekking tot gebruiksdoelen te stellen aan de [Helpdesk Bouwregelgeving](https://www.helpdeskbouwregels.nl/){:target="_blank" rel="noreferrer"}. Hier zijn bijvoorbeeld antwoorden op de volgende vragen te vinden:
- [Onder welke gebruiksfunctie valt een dierenkliniek?](https://www.helpdeskbouwregels.nl/vraag/440){:target="_blank" rel="noreferrer"}
- [Wat is de gebruiksfunctie van een apotheek (binnen een gezondheidscentrum)?](https://www.helpdeskbouwregels.nl/vraag/492){:target="_blank" rel="noreferrer"}
