---
layout: faq
title: Mogen nutsbedrijven extra aansluitkosten berekenen wegens extra nummeraanduidingen (adressen) als gevolg van de BAG?
date: 2019-07-16
description: Welke waarde nutsbedrijven toekennen aan de aanwezigheid van een adres, is iets dat buiten de reikwijdte van de BAG gaat.
trefwoorden: adres, huisnummerbesluit, toepassingsvrij, nutsaansluiting
---

# Mogen nutsbedrijven extra aansluitkosten berekenen wegens extra nummeraanduidingen (adressen) als gevolg van de BAG?

Bij het hanteren van de BAG kan zich de situatie voordoen dat aan een object dat eerder geen adres had, op basis van de regels van de BAG een adres wordt toegekend. De BAG is een toepassingsvrije registratie die niet voorschrijft welke waarde gebruikers van de BAG aan de gegevens mogen ontlenen. Het staat nutsbedrijven vrij zich bij het berekenen van de aansluitkosten onder andere te baseren op de gegevens uit de BAG. Welke waarde nutsbedrijven hierbij toekennen aan de aanwezigheid van een adres, is iets dat buiten de reikwijdte van de BAG gaat.
