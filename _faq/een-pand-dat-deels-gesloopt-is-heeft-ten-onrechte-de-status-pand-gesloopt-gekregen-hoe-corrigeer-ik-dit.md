---
layout: faq
title: Een pand dat deels gesloopt is&comma; heeft ten onrechte de status Pand gesloopt gekregen. Hoe corrigeer ik dit?
date: 2018-07-01
description: In dit geval wordt een ambtelijke verklaring opgesteld op basis waarvan het pand, het verblijfsobject en de nummeraanduiding 'herleven'.
trefwoorden: ambtelijke verklaring, slopen
gebeurtenissen: Verlenen sloopvergunning voor of ontvangst melding voornemen tot volledige sloop, Melding sloop afgerond
---

# Een pand dat deels gesloopt is, heeft ten onrechte de status `Pand gesloopt` gekregen. Hoe corrigeer ik dit?

De gebeurtenissen _Verlenen sloopvergunning voor of ontvangst melding voornemen tot volledige sloop_ en _Melding sloop afgerond_ worden alleen gebruikt worden voor objecten die volledig gesloopt gaan worden. De status `sloopvergunning verleend` wordt ook alleen gebruikt voor panden die volledig gesloopt gaan worden.

Als een pand (met bijbehorend verblijfsobject en nummeraanduiding) ten onrechte op `Pand gesloopt` is gezet (en verblijfsobject en nummeraanduiding op `Ingetrokken`) wordt een ambtelijke verklaring opgesteld, waarin een en ander is vastgelegd.

Op basis van die ambtelijke verklaring 'herleven' het pand, verblijfsobject en nummeraanduiding; er worden geen nieuwe objecten (pand, verblijfsobject, nummeraanduiding) aangemaakt:

De pandstatus wordt op basis van de ambtelijke verklaring van `Pand gesloopt` weer op `Pand in gebruik` gezet. De nummeraanduidingstatus wordt op basis van de ambtelijke verklaring van `Naamgeving ingetrokken` weer op `Naamgeving uitgegeven` gezet. De verblijfsobjectstatus wordt op basis van de ambtelijke verklaring van `Verblijfsobject ingetrokken` weer op `Verblijfsobject in gebruik` gezet (datum begin geldigheid van deze mutaties is de dagtekening van de ambtelijke verklaring).

Het gaat immers om hetzelfde pand/verblijfsobject/nummeraanduiding als voorheen. Door het opvoeren van een nieuw pand/verblijfsobject/nummeraanduiding zou de historie van de objecten verloren gaan. Dat is niet juist en met het oog op de landelijke afnemers niet gewenst.
