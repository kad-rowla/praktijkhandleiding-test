---
layout: faq
title: Hoe verwerk ik een omgevingsvergunning in de BAG als de verbouwing naar aanleiding van de vorige vergunning nog niet voltooid is?
date: 2018-07-01
description: De manier van verwerken wordt bepaald door de situatie (een nieuwbouwwoning of een bestaand pand/verblijfsobject).
trefwoorden: nieuwbouw, verbouwing, omgevingsvergunning
---

# Hoe verwerk ik een omgevingsvergunning in de BAG als de verbouwing naar aanleiding van de vorige vergunning nog niet voltooid is?

Als het gaat om een nieuwbouwwoning zal de status van pand en verblijfsobject waarschijnlijk `Bouwvergunning verleend` of `Bouw gestart` respectievelijk `Verblijfsobject gevormd` zijn.

De mutatie van de nieuwe omgevingsvergunning wordt gewoon doorgevoerd in de BAG: bijvoorbeeld de geometrie of gebruiksoppervlakte van het pand/verblijfsobject wordt gewijzigd met de nieuwe omgevingsvergunning als brondocument en met als datum begin geldigheid de datum waarop de nieuwe omgevingsvergunning is verleend.

De status van het pand en het verblijfsobject blijven in dat geval ongewijzigd: `Bouwvergunning verleend` of `Bouw gestart` respectievelijk `Verblijfsobject gevormd`.

Als het gaat om een bestaand pand/verblijfsobject (met waarschijnlijk status `In gebruik` of `In gebruik (niet ingemeten)`) dan wordt ook de nieuwe omgevingsvergunning gewoon doorgevoerd in de BAG. De status wordt dan `Verbouwing pand` dan wel `Verbouwing verblijfsobject`.
