---
layout: attributen
title: Oppervlakte
date: 2019-05-09
description: "de gebruiksoppervlakte van een verblijfsobject in gehele vierkante meters"
trefwoorden: woz
objecttypen: verblijfsobject
catalogus: 3.3.2 Gebruiksoppervlakte
---

# {{ page.title }}

In de [Catalogus BAG 2018]({{-site.baseurl-}}/beleidskaders/catalogus-bag-2018 "Catalogus BAG 2018") is voor de oppervlakte de volgende definitie opgenomen:
>{{ page.description | capitalize }}.

## Het meten van de oppervlakte

Alleen de gebruiksoppervlakte die bij het verblijfsobject hoort, wordt ingemeten. Voor de BAG wordt dus eerst het verblijfsobject afgebakend en vervolgens wordt de gebruiksoppervlakte van dat verblijfsobject bepaald.
De BAG hanteert voor het meten van de gebruiksoppervlakte de norm NEN 2580:2007. Voor woningen doet de WOZ dit ook. Om de praktische toepasbaarheid van deze norm te verbeteren heeft de Waarderingskamer samen met onder andere makelaars en taxateurs een [meetinstructie voor woningen](https://www.waarderingskamer.nl/hulpmiddelen-gemeenten/meetinstructies-gebruiksoppervlakte-inhoud){:target="_blank" rel="noreferrer"} ontwikkeld. De BAG onderschrijft het gebruik van deze meetinstructie voor woningen.

>**Let op:** In de meetinstructie is aangegeven dat de BAG-oppervlakte bestaat uit de som van de *gebruiksoppervlakte wonen* en de *gebruiksoppervlakte overige inpandige ruimte*. Hiervan is sprake als de overige inpandige ruimte een binnendoor bereikbare binnenruimte van een verblijfsobject betreft.

>Als de overige inpandige ruimte **niet** binnendoor bereikbaar is, telt deze voor de BAG niet mee bij het verblijfsobject en daarmee ook niet bij de gebruiksoppervlakte.
>Zie bijv. ook [Voorbeeld 1.4 - Woning met verbonden garage]({{-site.baseurl-}}/artikelen/wanneer-is-een-bouwwerk-exclusief-ondersteunend-aan-het-bouwwerk-waartegen-het-rechtstreeks-is-aangebouwd#14-woning-met-verbonden-garage-niet-binnendoor-bereikbaar), waarbij twee bestaande panden (woning en garage) worden verbonden met een tussenstuk zonder dat de panden binnendoor bereikbaar worden gemaakt.

>----

>Een binnenruimte hoeft **niet** binnendoor bereikbaar te zijn als een binnenruimte en een woning bij de totstandkoming aan elkaar worden gebouwd. Ze vormen dan samen één pand als de ruimte als exclusief ondersteunend gebouw tegen de woning is aangebouwd. Het maakt daarbij niet uit of de ruimte alleen bereikt kan worden door in de openlucht te komen. De gebruiksoppervlakte van de binnenruimte telt vervolgens mee, omdat de ruimte onderdeel is van het verblijfsobject.
Zie hiervoor ook [Voorbeeld 1.1 - Woning met aangebouwde garage]({{-site.baseurl-}}/artikelen/wanneer-is-een-bouwwerk-exclusief-ondersteunend-aan-het-bouwwerk-waartegen-het-rechtstreeks-is-aangebouwd#11-woning-met-aangebouwde-garage)

Voor meer informatie en voor de beantwoording van veelgestelde vragen met betrekking tot oppervlakte, kunt u terecht op [de volgende pagina van de Waarderingskamer](https://www.waarderingskamer.nl/hulpmiddelen-gemeenten/presentaties-bag-woz-studiedagen-2019/){:target="_blank" rel="noreferrer"}. 
