---
layout: kwaliteitsrapporten
objecttypen: nummeraanduiding
trefwoorden:
title: "Onjuist gebruik veld huisnummertoevoeging (NTF)"
description: Deze rapportage toont objecten waarbij de velden voor huisletters en huisnummertoevoegingen niet goed worden gebruikt.
kwaliteitsthemas: Adressen
gebeurtenissen:
date: 2018-06-08
---

# Onjuist gebruik veld huisnummertoevoeging (NTF)

## Wat wordt er gerapporteerd?

We rapporteren objecten waarbij de velden voor huisletters en huisnummertoevoegingen niet goed worden gebruikt. Als de toevoeging uit één letter bestaat dan is het de bedoeling dat het huisletterveld wordt gebruikt in plaats van het huisnummertoevoegingveld. Deze gegevens zijn weliswaar toegestaan volgens de BAG, maar voor afnemers en automatiseringssystemen vaak moeilijk te onderscheiden of onlogisch.

Om te voorkomen dat objecten die volgens de Romeinse schrijfwijze zijn genummerd gerapporteerd worden, nemen we objecten waarbij het veld huisnummertoevoeging is gevuld met de letter `i`, `I`, `v`, `V`, `x` of `X` terwijl het huisletterveld leeg is, niet mee in de rapportage.

## Hoe kan het resultaat gecorrigeerd worden?

We adviseren de nummeraanduidingen zodanig te wijzigen dat de huisletter ingevuld staat in het daarvoor bestemde veld. Daarnaast adviseren we om meervoudig gebruik van dezelfde huisnummer- huisletter/huisnummertoevoeging combinaties te vermijden.

## Hoe kan het resultaat worden voorkomen?

Het resultaat kan worden voorkomen door de huisletter- en huisnummertoevoegingvelden uniform te vullen en door de juiste velden gebruiken.
