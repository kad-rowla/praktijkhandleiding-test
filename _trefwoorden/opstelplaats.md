---
layout: trefwoorden
title: Opstelplaats
date: 2020-01-13
description: Een opstelplaats betreft de ruimte om een bepaalde voorziening aan te brengen.
objecttypen: verblijfsobject
beslisboomvragen: Is er binnen de ruimte sprake van aaneengesloten samenhangend gebruik?
attributen: gebruiksdoel
---

# Opstelplaats

Een opstelplaats is een ruimte op de vloer of een plaats tegen de wand om een bepaalde voorziening aan te brengen, zoals een aanrecht, kooktoestel, bad, douche of toilet. 
<br> Een opstelplaats betreft niet de voorziening zelf. 

Het gaat bij een opstelplaats dus niet om de aanwezigheid van de apparatuur of de voorziening, maar wel om de aanwezigheid van een ruimte die is ingericht voor de plaatsing van deze apparatuur of voorziening.

Met name het beoordelen van de aanwezigheid van een keuken kan lastig zijn.
Een keuken vereist de basisvoorziening water en een aansluiting voor energie, maar ook ‘een opstelplaats voor een aanrecht’ en een ‘opstelplaats voor een kooktoestel’. 
<br> Om te beoordelen of er sprake is van een keuken, is het van belang de keuken zo veel mogelijk als één integrerend geheel te beschouwen en te kijken naar de inrichting van de keuken in bouwkundig functioneel opzicht. 
Het ligt voor de hand uitsluitend integrerende onderdelen die niet eenvoudig te verplaatsen (of op te ruimen) zijn, mee te nemen bij de afbakening. Dit betekent dat er een verschil is tussen een ruimte die bouwkundig functioneel is ingericht als keuken en een ruimte waarbij een aantal voorzieningen bij elkaar zijn ‘neergezet’. Neergezette verplaatsbare apparatuur is niet per definitie een voorziening. Doorslaggevend is dat een ruimte nadrukkelijk is ingericht voor het plaatsen van een voorziening.
